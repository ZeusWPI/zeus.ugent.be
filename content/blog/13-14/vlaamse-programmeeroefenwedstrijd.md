---
title: Vlaamse Programmeer(oefen)wedstrijd
created_at: 03-03-2014
---

![](https://www.vlaamseprogrammeerwedstrijd.be/current/layout/logoVPW2014.jpg){:class="alignleft"}

Op **woensdag 26 maart** vindt de [Vlaamse Programmeerwedstrijd](https://www.vlaamseprogrammeerwedstrijd.be/) opnieuw plaats. Dit jaar is het te doen in [HoGent, campus Schoonmeersen](https://goo.gl/maps/Iuti9) - niet ver van bij ons dus! Als je geïnteresseerd bent, maar niet goed weet of dit wel iets is voor jou, dan kun je meedoen aan onze oefenwedstrijd.

# VPW

De Vlaamse Programmeerwedstrijd is een wedstrijd tussen teams van verschillende universiteiten en hogescholen, waarbij je per team van drie personen op één namiddag zoveel mogelijk programmeerproblemen probeert op te lossen. Je neemt deel binnen je eigen niveau (professionele bachelor-, academische bachelor- of masterstudenten), dus iedereen heeft een goede kans om te winnen.

Elk lid van de beste drie teams krijgt een mooie prijs (uit een prijzenpot van €5.000). Je mag onder andere programmeren in Java, Python, Ruby, Haskell, Prolog, C, C++, C#, enz. [Inschrijven](https://www.vlaamseprogrammeerwedstrijd.be/current/inschrijven_wachtlijst.php) kan tot 14 maart.

Meer informatie en voorbeeldvragen vind je op [vlaamseprogrammeerwedstrijd.be](https://www.vlaamseprogrammeerwedstrijd.be/).

# Oefenwedstrijd

Wil je op voorhand al eens oefenen? Dan kan je dit jaar ook meedoen aan de oefenwedstrijd. Dit is de ideale voorbereiding op de echte wedstrijd: we lichten niet alleen enkele strategieën toe, maar gebruiken ook dezelfde indienservers en regels. Zo mag je hier ook maar één laptop per team van drie gebruiken.

Deze wedstrijd vindt plaats op **woensdag 12 maart om 18u30** in auditorium **V3 (S9, Campus Sterre)**. Neem een laptop mee voor je team. Iedereen is welkom, inschrijven is niet nodig. Is het je niet gelukt om een team te vormen? Geen probleem! Kom gerust langs, dan kan je eventueel aansluiten bij anderen die ook nog geen team hebben.

Hopelijk tot binnenkort!
