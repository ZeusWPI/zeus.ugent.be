---
title: "Wat heeft Zeus gedaan, de afgelopen maan?"
created_at: "2025-08-31"
description: "Zeus maandelijks nieuws"
author: "Hannes Klinckaert"
---

# Wat heeft Zeus gedaan, de afgelopen maan?

We kijken even naar wat er is gebeurd tijdens de zomermaanden!

Het is zomer, wat kun je anders doen dan je in een kelder verstoppen voor de hitte en een hoop code schrijven? Dat is in ieder geval gebeurd! De highlights zijn:

#### [Zeus Profile Images](https://github.com/ZeusWPI/ZPI)

Zeus heeft nu profielfotos!

Er is een centrale site om je profielfoto in te stellen: [https://zpi.zeus.gent/](https://zpi.zeus.gent/)

Je foto zal (langzaam maar zeker) zichtbaar zijn in meerdere Zeus-applicaties. Op dit moment kun je je foto al aanschouwen in ZAUTH en EVENTS. We zijn ook van plan om Tap hier naar over te schakelen, dus als je graag je oude Tapfoto wilt gebruiken, is nu het moment om deze over te zetten!

#### Documentatie

We zijn aan het werken aan Zeus-documentatie! Omdat nieuwe bestuursleden tijdens de eerste vergadering heel wat nieuwe dingen moeten onthouden (en voor de oudere die iets vergeten zijn) zijn we bezig met informatie te verzamelen in 1 centraal punt over hoe Zeus werkt. Ook informatie over sysadmin zaken en over dingen in de kelder zullen hier verzameld worden. Een WIP versie is [hier](https://git.zeus.gent/ZeusWPI/docs) te vinden. PRs, comments en bedenkingen zijn altijd welkom.

Omdat we toch geen docs kunnen schrijven zonder code te schrijven hebben we ook vlug [onze eigen SSG](https://github.com/ZeusWPI/ligny) geschreven.

#### EVENTS

Ons eigen [event-management platform](https://github.com/ZeusWPI/events) heeft een hele reeks updates gekregen. Het is bedoeld voor bestuur om events efficienter te plannen, te zorgen dat announcements op tijd worden gemaakt, en heeft een aantal andere superleuke features zoals automatisch powerpoints maken!

#### Keldermuzieksoftware

Rond muziek werden er ook leuke dingen gedaan: veel informatie over het huidig nummer is nu beschikbaar via onze MQTT broker, je kunt stemmen op nummers (in de kelder) via [ZODOM](https://github.com/ZeusWPI/ZODOM) en informatie krijgen over nummers via [GUITAR](https://github.com/ZeusWPI/GUITAR). Ook hebben we nu terug een versterker! Hoezee!

#### Ledstrip

Er werd gesleuteld aan de ledstrip: er is nu [een muziek progress bar](https://github.com/ZeusWPI/ledstrip-spotify-progress) en er werden verbeteringen aangebracht in de [besturingscode](https://github.com/ZeusWPI/ledstrip_sandbox).

#### Tap

Tap heeft enkele UX verbeteringen gekregen.

## Bestuur

Op vlak van bestuurzaken, zullen we binnenkort (9 september) samenzitten om de events van dit semester te plannen en ons voor te bereiden op de start van het academiejaar!

Ook staan we in contact met [Pelicano](https://pelicano.be/) die graag samen met ons hun eigen urenloop willen organiseren. De details (en of het mogelijk is) zijn we nog aan het bekijken, maar in ieder geval binnenkort meer nieuws hierover!

We hebben ook onze eerste sponsor van dit jaar! De details liggen nog niet vast, maar we zullen samen een event organiseren.

We krijgen vaak de vraag van een bedrijf (of andere instantie) of we een job willen verspreiden onder onze leden. Aangezien we geen fan zijn van dat zomaar in ~general to posten, hebben we het ~jobs kanaal gemaakt, zodat dit voor iedereen opt-in is. Bedrijven die ons sponsoren kunnen hier ook enkele jobs plaatsen (maar dit zal steeds door ons gaan).

Hopelijk was het al een fijne zomer voor iedereen!
