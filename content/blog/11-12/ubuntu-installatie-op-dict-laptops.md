---
title: Ubuntu installatie op DICT laptops
created_at: 22-09-2011
---

Ook dit jaar loopt er weer een [notebookactie](https://chaos.ugent.be/notebook/indexrun.html "UGent notebookactie") aan de UGent. Wij konden met Zeus WPI zo'n Dell 3550 laptop even uitproberen en installeerden er het opensource en gratis besturingssysteem [Ubuntu](https://www.ubuntu.com/ "Ubuntu") op. Daarna hebben we de installatie ook volledig UGent-ready gemaakt: VPN opgezet en Citrix geconfigureerd, zodat programma's van [Athena](https://athena.ugent.be/ "athena") gebruikt kunnen worden. Op deze manier vormt Ubuntu een volwaardig, open en gratis alternatief voor Windows.