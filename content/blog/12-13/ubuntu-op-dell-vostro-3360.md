---
title: Ubuntu op Dell Vostro 3360
created_at: 30-09-2012
---

Ook dit jaar loopt er weer een [notebookactie](https://chaos.ugent.be/notebook/indexrun.html) aan de UGent. Wij konden met Zeus WPI een Dell Vostro 3360 laptop even uitproberen en installeerden er het opensource en gratis besturingssysteem [Ubuntu](https://www.ubuntu.com) op.

Na wat problemen te hebben opgelost met de netwerkkaartdrivers (aangezien deze nog niet standaard ondersteund wordt) hebben we de laptop ook volledig UGent-ready gemaakt: VPN opgezet en Citrix geconfigureerd, zodat programma's van [Athena](https://athena.ugent.be) gebruikt kunnen worden. Op deze manier vormt Ubuntu een volwaardig, open en gratis alternatief voor Windows.

Je kan dit alles zelf ook makkelijk installeren aan de hand van deze stap-voor-stap [gids](https://zeus.ugent.be/wiki/Dell_Vostro_3360). Wijzigingen en opmerkingen kan je steeds melden in de comments hier, of gewoon zelf maken op de wiki-pagina.
