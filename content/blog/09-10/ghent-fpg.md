---
title: Ghent FPG
created_at: 13-03-2010
---

![Ghent FPG Logo](https://zeus.ugent.be/wp-content/uploads/2010/03/ghentfpg-300x300.png){:class="alignleft"}

Momenteel focust een informatica-opleiding aan Universiteit Gent qua programmeertalen vooral op Java - een [imperatieve](https://en.wikipedia.org/wiki/Imperative_programming), [objectgeoriënteerde](https://en.wikipedia.org/wiki/Object-oriented_programming) programmeertaal. Het is echter vaak handig om ook ervaring en kennis te hebben over andere programmeerparadigma's.

[Ghent FPG](https://www.haskell.org/haskellwiki/Ghent_Functional_Programming_Group) is een nieuwe groep aan de UGent die zich specifiek toespitst op [functionele](https://en.wikipedia.org/wiki/Functional_programming) programmeertalen. De groep zal informeel georganiseerd worden, met de bedoeling maandelijks samen te komen om te luisteren naar voordrachten van andere leden of uitgenodigde sprekers, om ideeën uit te wisselen en eventueel te werken aan gezamenlijke projecten.

De eerste bijeenkomst van Ghent FPG zal doorgaan op 1 april, om 19u in Vergaderzaal Shannon van het Technicum (Sint-Pietersnieuwstraat 41, 9000 Gent). Je neemt best de linkervooringang van het Technicum.

Alle Zeus-leden zijn uiteraard meer dan welkom. Als je geïntresseerd bent, gelieve je dan in te schrijven [in deze spreadsheet](https://spreadsheets.google.com/viewform?formkey=dEtsR2ZIdVhqeVdRNkx6bmxCdF9Lanc6MA), zodat de organisatoren een idee hebben van het aantal aanwezigen.
