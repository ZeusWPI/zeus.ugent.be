---
title: 'Geeks, Attack! IV'
created_at: 19-10-2015
---

![Geeks Attack Logo](https://zeus.ugent.be/wp-content/uploads/2015/10/Geeks-Attack-Logo-300x214.jpg){:class="alignright"}

Ontspanning is nodig in het leven van een geek. Daarom organiseert Zeus WPI dit jaar de vierde editie van de **LAN-party: "Geeks, attack!"**. Die zal plaatsvinden op **30 oktober van 16u tot 31 oktober om 10u**.

Op deze jaarlijkse traditie kunnen de gamers onder ons het opnemen tegen medestudenten en misschien wel enkele mooie prijzen in de wacht slepen tijdens de toernooien.

Praktisch: deze activiteit vindt plaats in de **Podiumzaal van de Therminal**. Iedereen is welkom vanaf 16u om zijn systeem op te stellen! Gedurende een groot deel van de avond wordt er in shifts pizza tegen zekere korting besteld. Meer praktische info vindt u op [hier](https://zeus.ugent.be/lan/lan-praktisch/).

Vorige jaren bleek dat de verwarming niet altijd mee wil werken, dus we gamen extra enthousiast om het warm te krijgen. Mensen met een minder enthousiast metabolisme nemen voor de zekerheid **een extra trui** mee. Ondertussen proberen we de verwarming correct in te stellen.

[Facebook event](https://www.facebook.com/events/578035919000962/)
