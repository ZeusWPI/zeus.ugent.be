---
created_at: 25-03-2018
author: Str Gen
title: Zeus x delaware lasershoot 21/3/2018
description: In samenwerking met delaware ging Zeus met lasers spelen. Was het wijs? Voor herhaling vatbaar? Is water nat? Vis het uit in deze blogpost!
---

[Link naar het event](/events/17-18/lasershoot/)

Dag zeusjes,

Intussen 9 maanden geleden nam [delaware consulting](https://www.delaware.pro/en-BE) contact op met Zeus om samen een event te organiseren, een **lasershoot hackaton** in de Gentse kantoren van het bedrijf. Tijdens de eerste maanden van het nieuwe academiejaar bleef de organisatie wat op het achterplan, maar na de kerstexamens kwam het idee terug boven water en het resultaat mag er, volgens mij, geweest zijn.

Enthousiaste medewerkers van delaware deden hun werk midden februari al uit de doeken aan Elo en mij.

## Ingrediënten

* 40 Nerf laserguns
* 3 Raspberry pi's met infrarooddetectoren
* 3 grote displays
* X m² landschapsbureau
* 8 delaware werknemers
* 1 Database & webserver

## Vertrekpunt

* 3 basisstations, uitgerust met detectiecapaciteit & statusinformatie
* Live scorebord
* Opslag van ieder station en elk schot

## De opdracht voor de deelnemers? 

Kom met een idee & hack het samen met je team in elkaar om het diezelfde avond nog te spelen! **Meer dan 30 leden en niet-leden** gingen de uitdaging aan.

## De avond van het event

18u00: aankomst in de kantoren van delaware Gent, naast de Ghelamco arena in Gent

18u20: korte intro door Tomas Castro van Delaware, voorstelling van het delaware team & meer details over de opdracht

18u45: teams samengesteld, onderwerpen gekozen, klaar voor de start, originele schatting -> spelen vanaf 21u

### Ideeën:

* **Herkenning van friendly-fire** tegen de raspberry pi's mogelijk maken
* **Gamemodes:** Capture the flag met codes op de pi van het andere team als flags & tijdslimieten, Behemoth mode (1 supercharged speler per team)
* **Anti-camper app**: niet bewegen = schreeuwende telefoon die je positie verraadt
* Streamlinen van de code van het vertrekpunt
* Herwerken van het basis **scorebord** tot een __Zeus-approved__ versie met katten
* Leukere weergave dan een groen of rood scherm voor de gezondheid van de basissen

19u15: (front end team): verder in PHP? Misschien toch maar niet. Python dan maar via Flask. 2 man die Flask kent, de rest kan beginnen met de documentatie. Graduele opbouw van stress door (het gebrek aan) vorderingen, twijfels over Flask, framework leren in 2u is niet optimaal. Schism: voor het scorebord terug naar PHP, voor de gezondheidsstatus van de basissen nog steeds Flask. Muziekje op de achtergrond. Verder hacken, frustratie, gevolgd door overwinningen. Het gaat de goede kant op.

21u00: **free food -> &#127829;** + statusupdate, m.a.w. de realisatie dat er nog werk nodig is voor een werkend resultaat en niet veel tijd meer om het te halen. Haastwerk om toch maar rond te geraken, focus, met resultaat. Tijd om af te ronden, net klaar. Hopen dat het straks zal blijven werken.

22u00: De **resultaten?**

* **Friendly fire** probleem **opgelost**
* Gamemodes: de meeste nog in ontwikkeling, nog niet echt speelbaar
* **Anti-camper app** Google's text-to-speech schalt door de speakers van je smartphone als je te lang stil staat
* Originele code is geherstructureerd om beter lees- en onderhoudbaar te zijn + PEP8 compliant
* Live scorebord met katten
* Flask app om de status van de basissen te tonen & te regelen

22u20: speeltijd voor de helft van de groep, kort de regels overlopen, de Nerf guns aanzetten, mensen met een Android smartphone installeren de anti-camper app.
**=> CHAOS** gecreëerd door deelnemers met veel inlevingsvermogen. Het gevecht eindigt met enkele overlevers van hetzelfde team die de, nu onverdedigde, basis van het andere team helemaal aan flarden schieten. De verliezers blijven verslagen achter, jk, ze krijgen onmiddellijk een kans op revanche in ronde twee.

23u30: speeltijd voor de andere helft van de groep, na de regels & de tactische bespreking volgt een even intense strijd tussen de twee groepen gunslingers. Die strijd eindigt ook met een duidelijke team van winnaars. Een tweede ronde met een nieuwe strategie leidt helaas niet tot de overwinning. Eindstand 2-0.

23u45: afscheid & bedanking

Die **bedanking** zou ik hier graag herhalen. Dit event was er niet geweest als delaware niet met het voorstel was gekomen en geëngageerd gebleven is om het te realiseren. Niet in het minst met dank aan de informatici die voor delaware werken om de basis te leggen waarop onze deelnemers gebouwd hebben. Ook met persoonlijke bedankingen voor Tomas Castro als de organisatorisch coördinator voor delaware en aan Elo om die rol voor Zeus te vervullen.

**Volgend jaar:** wegens het succes en de interesse zal dit event volgend academiejaar normaalgezien opnieuw plaatsvinden. Hopelijk zijn jullie dan weer even talrijk en enthousiast aanwezig als op deze eerste editie!

Str-Gen
