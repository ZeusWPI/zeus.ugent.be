---
author: Elo & Iasoon
title: 'Het reilen en zeilen van Zeus: Maart 2018'
created_at: 13-03-2018
description: Een update over het leven in Zeus.
toc: true
---

Dag (ex-)Zeusleden en sympathisanten,

\<_ik denk toch dat nieuwsbrieven zo beginnen_\>

Welkom op de eerste Zeus-update-blogpost-nieuwbrief!

\<_Met hopelijk meer hiervan in de toekomst!_\>

Dit wordt geschreven met als doel al jullie moeilijke, hartstochtelijke vragen te beantwoorden over jullie favoriete vereniging!
Vraag jij je ook af of het nu bottlebats, battlebots of iets met kleine stenen in fancy patronen is?
Of we nu ooit nog van die stoffige rode vloer gaan afgeraken?
En of er nu eigenlijk nog evenementen zijn zijn nu er geen eventpersoon meer is?

Meer info over al deze en nog meer onderwerpen vind je hieronder,moest je ergens vragen over hebben, 
ideeën hebben of ergens aan willen meehelpen, contacteer gerust ons bestuur
(via mail <bestuur@zeus.ugent.be>, op facebook Zeus WPI, op slack in #bestuur of elders) of spring eens binnen in de kelder.

# VLOER
Een voorbeeld situatie: je hebt nieuwe schoenen gekocht, super pretty, witte sneakers.
Vol trots schoei je jezelf \<_ja schoeien is een woord, nee ik ben niet zeker dat het zo gebruikt word_\> met je nieuwe witte voetomhulsels en vertrek je richting les.
Eenmaal aangekomen aan de S9 besef je dat je eigenlijk echt niet naar de les wilt gaan, dan maar richting kelder.
Je daalt langzaam de trappen af en wordt geconfronteerd met een rood stoffig spul dat de S9-gangers bij gebrek aan beter woord de "vloer" noemen.
Oh nee, de keuze: Je schoenen riskeren of een saaie namiddag?

TREUR NIET LANGER

Binnenkort zal deze puur hypothethische situatie zich nooit meer voordoen\* \<_dit is een leugen, ik kom er zo op terug_\>!
We krijgen immers een nieuwe vloer, deze werken staan gepland voor de komende paasvakantie.

\* Je moet nog steeds over het rode stof om in de kelder te geraken, dus we zien nog wel hoe proper we het daar kunnen houden.

Maar voor zij onder ons die al eens hun laptop hebben opengevezen en gefrustreerd het rode stof hebben weggekuist: the future is near!

# MOZAIC: Massive Online Zeus AI Competition
Hij komt, hij komt, de tweede editie van Zeus BottleBats! Weldra kan menig
zeuslid en -sympathisant zijn meest competitieve zelve weer bovenhalen
en bewijzen dat zijn programmeerskills geen gelijke kennen.
Het concept is simpel: je programmeert een bot voor een spelletje, en laat
hem 'vechten' tegen de bots van de andere deelnemers. 

Extra spannend is dat deze editie van BottleBats de eerste is die draait
op MOZAIC, het **Massive Online Zeus AI Competition** framework!
MOZAIC neemt het lastige deel van het organiseren van dergelijke
competities voor zijn rekening. Dat is dus eigenlijk alles dat er tussen
bot en spelregels gebeurt: een spelserver, het communiceren met bots,
timeouts, error reporting, logging, ranking, replays, enzoverder.
We hopen dat MOZAIC het voortbestaan van BottleBats kan garanderen,
en zijn dan ook zeer enthouisast over deze eerste _battle test_!

Enige interesse in spelletjes en/of programmeren? Doe zeker mee!
We werken hard om de competitie zo toegankelijk mogelijk te maken.
De competitie zal van start gaan op 26 maart, en het hele semester doorlopen.
Meer informatie vind je op <https://bottlebats.zeuswpi.org/>!

# Partnerships
Zeus is van plan om een soort samenwerking op te zetten met verschillende bedrijven.
De precieze details van deze samenwerking en de aard van die bedrijven liggen echter nog niet vast.
Moest je hier ideeën voor hebben of je wilt graag helpen, klop gerust aan bij onze penning Timo (timpy),
die je herkent aan zijn mini-man-bun.

# Lasershoot
Een eerste aanleiding tot zo een samenwerking is een van onze komende events: Een lasershoot in samenwerking met delaware.
Dit nieuwe evenement zal woensdag 21/03 plaats vinden en heeft het volgende concept:
In een eerste fase programmeren de aanwezigen mee aan de implementatie van de game en in de tweede fase wordt de (fysieke) game effectief gespeeld!
Meer informatie vind je ook op onze [site](https://zeus.ugent.be/events/17-18/lasershoot/).

# Bliksembabbels
Ook dit jaar organiseren we vol trots de bliksembabbels!
Het concept blijft gelijkaardig, elke spreker krijgr een beperkte tijd om zijn/haar onderwerp te bespreken,
gevolgd door een gezellige receptie waar meer besproken kan worden.
De sprekers zullen dit jaar weer uit de Zeus alumni komen, en deze activiteit zal plaatsvinden op 3 Mei.
Hou die datum dus maar al vrij, en kijk af en toe is op de site, updates komen er binnenkort aan!

# G2
Op 23 juni 2014 is de eerste steen aan onze eigen [Gamification](https://zeus.ugent.be/game) gelegd,
met een duidelijk doel voor ogen: Mensen motiveren om te programmeren en deze hier ook voor te belonen.
Dit werd gedaan door een puntensysteem te koppelen aan het programmeren en op deze wijze
het coden _for the greater good_ \<_Also known as Zeus_\> te gamificaten.
\<_Want geef toe, punten verdienen is steeds een goede motivator!_\>

Gamification deed dit door commits aan Zeus-repositories te tracken via GitHub, en
coders punten toe te kennen op basis van deze bijdragen. En inderdaad:
het geeft een zekere voldoening om te constateren dat je vooraan staat
in de wekelijkse _top 4_ na een sessie hard werk. Soms ontstaan er zelfs
spontane 'competities' tussen koplopers!

Maar die jaren evaluatie leggen ook de problemen met het huidige systeem
bloot. De voornaamste issue is een beetje een open deur: gamification
mag dan wel motiverend werken voor mensen die coden voor zeus, het slaat
de bal volledig mis met iedereen die nog niet codet voor zeus. En het
is net die groep die het meeste een duwtje in de rug nodig heeft.

Tot dit inzicht gekomen hebben onze lieftallige projectverantwoordelijken
zich een semester lang aan tafel gezet met enkele
enthousiaste eerstejaars, om een spirituele opvolger voor Gamification
te ontwerpen (die intussen zelfs al naar implementatiefase is overgegaan!).
Het resultaat is G2 
\<_Gamification 2, spreek uit 'geetwee' ofte 'gateway' in brak Engels_\>.
De aanzet is dat G2 vooral wil inzetten op zichtbaarheid
en discoverability van wat er te doen is en gedaan wordt in zeusprojectland.
Dit slaat enkele vliegen in een klap: aan de ene kant is het motiverend
om zichtbaarheid voor je werk te krijgen, en aan de andere kant
werkt momentum aanstekelijk. Daarbovenop is het dan ook nog gemakkelijk
om een taakje te vinden om die motivatie op los te laten!

Kortom wil G2 een tool zijn voor documentatie en projectmanagement, maar
vooral een _gateway_ naar uw volgende bijdrage aan de Zeus codebases.


_Gemotiveerd om bij te dragen, maar gebrek aan G2 om je te vertellen
hoe je kan helpen? Por uw lokale projectverantwoordelijke (Iasoon en Destro) aan!_


# Blogposts
We zouden graag wat actiever inzetten op onze blogposts op de site,
dus als jij iets tofs hebt ontdekt (een nieuw framework, een up and comming programmeertaal,
of een fancy colorscheme of toetsenbordlayout) schrijf er gerust een blogpost over,
stuur het in via pull request en inspireer je mede-zeusers!

# 12UL

Ah de 12urenloop, gekend over heel studentenland,
maar hoeveel man is er zich eigenlijk van bewust dat de overgang
van pen en papier/turven naar het huidige fancy telsysteem is ontstaan in onze <del>stoffige</del> kelder?
Wel, niet veel maar gelukkig houdt dat onze gemotiveerde zeusers niet tegen om er elk jaar weer aan verder te werken!
Ook dit jaar zijn de voorbereidingen weer druk bezig, wordt nieuwe hardware gebruikt en
zit ons ondertussen vast team 12UL'ers te zwoegen om alles op tijd af te krijgen.
Goesting om te helpen of meer te leren? Ga op slack eens kijken in #12ul of poke het bestuur, ze zullen je zeker verder kunnen introduceren.

Oh en nog een leuk weetje, 2 jaar geleden hadden we het \<_Al dan niet fantastische_\> idee om mee te _lopen_ op de 12UL.
Vol trots dat we het eerste jaar effectief hebben kunnen vollopen \<_Als je ons niet gelooft, kijk hier maar: <https://zeus.ugent.be/wiki/doku.php?id=zeusloopt>_\>,
maar toch geen goesting meer om nog volledige uren te lopen sloegen we vorig jaar de handen in elkaar met de rest van de WVK verenigingen.
Ook dit jaar zetten we dit verder, dus als je zin hebt om mee te lopen met Zeus en de rest van de WVK verenigingen, iedereen is welkom om bij ons te lopen!!



Zo, dit sluit dan zo een beetje onze update af.
Hopelijk ben je nu weer wat meer op de hoogte van het reilen en zeilen van zeus!
Zeus is een vereniging die bestaat voor en door zijn leden, dus als jij een idee hebt voor een project, een talk, een ander event,
laat het ons zeker weten, zo'n initiatieven zijn steeds heel welkom!!

Hopelijk tot binnenkort,  
xoxo  
Iasoon & Elo  
![much luv](//media.giphy.com/media/108M7gCS1JSoO4/giphy.gif)

