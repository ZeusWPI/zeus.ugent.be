---
title: Karmic Koala
created_at: 06-11-2009
---

![Ubuntu 9.10 is here](https://www.ubuntu.com/files/countdown/910/countdown-9.10-2/00.png){:class="alignright"}

Vorige week werd een nieuwe versie van [Ubuntu](https://ubuntu.com) uitgebracht, onder de bijnaam **Karmic Koala**.

Ubuntu is een besturingssysteem zoals Windows 7 of Mac OSX. Een belangrijk verschil is echter dat ubuntu **vrij** is. Vrij betekent hier:

- Gratis. Het is gratis te downloaden via de [website](https://ubuntu.com). Ook kan je gratis een CD bestellen die naar je thuis wordt opgestuurd.
- Vrij. De volledige broncode van Ubuntu en de onderliggende systemen is vrij verkrijgbaar. De gebruiker kan vrij experimenteren met zijn systeem aangezien Ubuntu niet onder de conventionele copyright-regels valt maar [open-source](https://www.gnu.org/copyleft/) is.

Ubuntu is al een tijdje populair bij informatici en geeks (zo staat de laatste versie ondertussen op de meeste computers in onze [kelder](https://zeus.ugent.be/kelder/)). In de laatste releases is er veel gewerkt aan gebruikersvriendelijkheid, kreeg het geheel een visuele update en ondertussen is het zeker ook al een pak bruikbaarder voor non-geeks.

Je kan Ubuntu zonder enig risico voor je computer proberen met een [Live CD](https://en.wikipedia.org/wiki/Live_CD). Voor meer informatie of een CD'tje ben je ook steeds welkom in het Zeus-lokaal.
