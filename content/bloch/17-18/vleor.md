---
author: Rien Maertens
title: "Het avontuur van de Vleor"
created_at: 09-04-2018
description: Eindelijk, de Zeus kelder heeft een nieuwe vloer!
toc: true
---

**vleor** (_de; m;_ meervoud: _vleoren_)

  1. _vloer_, verkeerd gespeld
  2. Kreet van vreugde geslaakt door Zeus-leden bij de gedachte aan een nieuwe vloer

  > VLOER
  >
  > VLEOR
  >
  > VOELR

# Een korte geschiedenis

## 2014-2015

Het begon allemaal op 1 juli 2014, in het [verslag](https://zeus.ugent.be/about/verslagen/14-15/2014-07-01.pdf) van een kersvers Zeus-bestuur kunnen we lezen dat ze parket wouden (laten) leggen.
De vloer, toen al een onuitputtelijke bron aan rood gruis, begon ieder Zeuslid die regelmatig de kelder binnenkwam (en weer buiten kwam, voor de helft in het rood) grondig op de zenuwen te werken.

Onwetend naar de omvang van deze queeste, beslisten zij om van de gelegenheid gebruik te maken de volledige kelder te herinrichten.
Dit project zou de geschiedenis ingaan als de _[KELDERRENOVATIEZ](https://zeus.ugent.be/wiki/doku.php?id=archief:kelderrenovatiez)_.

In april van datzelfde academiejaar gingen deze renovaties inderdaad door.
Een hoop nieuwe tafels werden in de kelder gesmeten en de meeste leden zijn tevreden.
De vloer echter, nog altijd in dezelfde stoffige staat, werd op de lange baan geschoven.

## 2015-2016

Jeroen, voorzitter dit werkjaar, besliste in mei 2016 om nog een poging te wagen.
Vol goede hoop en moed informeerde hij bij de Directie Gebouwen en Facilitair Beheer (DGFB), maar meer resultaat dan wat doorverwijzingen via mail werd niet bereikt.
En de vloer stofte rustig verder.

## 2016-2017

In een wanhoopsdaad schakelden we Jens in om in onze plaats een bouwaanvraag in te dienen bij de UGent. Ook hier kwam niet direct antwoord op. Het wanhopige Zeus-bestuur stond het punt om het heft in eigen handen te nemen.

Maar hoezee! Als miraculeuze verschijningen kwamen enkele mannen van de DGFB op een vrolijke lentedag langs in de kelder om het lokaal op te meten. Nog voor we goed en wel beseffen wat er aan de hand is, verdwenen ze met de noorderzon om niets meer van zich te laten horen.

Ter aanbidding van de weldra (dachten we) nieuwe vloer in aantocht spamden we de slack ritueel vol met **VLOER VLEOR VOELR** om onze opwinding te uitten. Maar al vlug veranderde onze opwinding in diezelfde teleurstelling waar we al maanden mee zaten nadat we voor de zoveelste keer geen teken van leven meer kregen...

## 2017-2018

In maart 2018 kreeg Jens eindelijk een nieuw teken van leven van DGFB:

> Dag Jens
>
> Er staat een werkaanvraag open van jou van 6/10/2016 voor het plaatsen
van een vloer in lokaal 40.09.090.010.
>
> Is dit nog aan de orde? Indien ja, wanneer zou dit voor jullie mogelijk
zijn om in te plannen?

Vreugde en geluk alom in de Zeuskelder!
Bekomen van onze vreugdedans lieten we weten dat de paasvakantie ideaal zou zijn.

De vloer, stofte zijn laatste stoffen uit.

# De leegmaak

<%= figure 'https://zeus.ugent.be/zeuswpi/T1G3gDC8.jpg', 'Voor: een stoffige rode kelder' %>

Dinsdag 4 april. Om 10 uur 's ochtends begonnen enkele moedige Zeusers aan de ontruiming van de kelder.
DICT was zo vriendelijk hun ontspanningsruimte ter beschikking te stellen als voorlopige opslagplaats voor kostelijke materialen.
De zwaardere en grotere voorwerpen werden in de gang gesmeten.


<%= figure 'https://zeus.ugent.be/zeuswpi/1RXca_tJ.jpg', 'Volop aan het werken' %>


<%= figure 'https://zeus.ugent.be/zeuswpi/SM5ToXlH.jpg', 'Lege kelder in panorama', img_class: 'full-width' %>


<%= figure 'https://zeus.ugent.be/zeuswpi/dLDR0GR4.jpg', 'Volledig leeg, op een bedankingkje voor de noeste arbeiders na' %>

# De werken
Op woensdag 4 april vonden de werken plaats, helaas was er geen reporter ter plaatse om deze wonderbaarlijke transformatie te documenteren.

Die avond zelf konden we de gloednieuwe kelder bewonderen, die nog stilletjes aan het drogen was:
<%= figure 'https://zeus.ugent.be/zeuswpi/nu9QWCME.jpg', 'De nieuwe vloer, aan het drogen' %>

<%= figure 'https://zeus.ugent.be/zeuswpi/oLHag8pY.jpg', 'Het resultaat: prachtig blinkende vloer' %>

# De volsteek
Na een weekendje drogen was op maandag 9 april de dag aangebroken om de kelder terug om te toveren tot de gezellige ruimte van voordien.

Bij gebrek aan een interieurarchitect werd er ter plekke met behulp van Inkscape en het manueel versjeezen van tafels geëxperimenteerd en nagedacht over een mogelijks nieuwe lay-out.

Het uiteindelijke resultaat is slechts een kleine wijziging tegenover vroeger. Enkele aanpassingen:

 - Er staat geen zetel meer voor het whiteboard
 - De zetel is gehalveerd
 - De servers zijn niet meer vlak naast de verwarming
 - De kleine tafels vormen nu een 'eiland'

<%= figure 'https://zeus.ugent.be/zeuswpi/-lEawigY.png', 'De nieuwe layout' %>

Doorheen de dag konden nieuwsgierige voorbijgangers bewonderen en vooral horen hoe een zooitje ongeregeld wanhopig met kasten en tafels aan het sleuren waren in de kelderverdieping van de S9.

<%= figure 'https://zeus.ugent.be/zeuswpi/ejpb5D0z.jpg', 'Note to self: haal eerst te metalen dingen uit de kast vooraleer die te verplaatsen' %>

<%= figure 'https://zeus.ugent.be/zeuswpi/XkLhaJVu.jpg', 'Uiteraard werd de nieuwe zetelopstelling uitgebreid getest.' %>

<%= figure 'https://zeus.ugent.be/zeuswpi/trZFwU90.jpg', 'Het eindresultaat', img_class: 'full-width' %>

[Hier](https://photos.app.goo.gl/msViDCs4CtUFM90D2) kun je nog eens nagenieten van de volledige fotoreportage.

Tot slot dankt Zeus en zijn bezoekers de volgende mensen voor hun bijdrage aan het bannen van rood stof uit onze levens:

Arne, Benji, DICT, Elo, Francis, Gilles, Isaura, Jens, Kenneth, Laurens, Lorin, Mats, Mitch, Tibo, Timo, Wout en de mannen van DGFB. ❤

_'s Nachts, als de servers idlen en de muziek uitstaat, kun je, wanneer je even stopt met ademen, onder je voeten horen hoe de rode vloer zachtjes huilt na meer dan 25 jaar de stevige bodem geweest te zijn waar Zeusleden hun schoenen rood op konden laten kleuren..._

-- Rien, voorzitter '17-'18
