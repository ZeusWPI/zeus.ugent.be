---
title: Posters maken!
created_at: 09-10-2016
description: HELP! Hoe werken posters?
author: Elo
---

Hoi hoi,

Als nieuw event-persoon zijn er ineens heel veel dingen die moeten gebeuren, waaronder het maken van posters. Ik had nog nooit een poster gemaakt en voor het eerste event kreeg ik dan ook hulp van Noctua, die een zalige poster voor onze Linux Install party maakte. (Bekijk hem zeker!)

Maar ja, ik moet toch ooit ook eens zelf een poster maken, nee? Op aanraden van Noctua ging ik dus aan de slag met [Inkscape](//inkscape.org/), een relatief simpel programma waar je heel toffe vectorafbeeldingen mee kunt maken. Hetgeen fantastisch is aan dit formaat (.svg) is dat je eindeloos kan zoomen, wat dus inhoudt dat je een kleine afbeelding op een grote poster kunt zetten, zonder dat je die vieze pixels te zien krijgt! Daarnaast kan je er natuurlijk ook eenvoudiger dingen mee doen, onze LaTeX poster bvb bestaat uit een logo, een afbeelding (gephotoshopped door Don) en dan wat tekst met alle info. Ik vond dit alvast een goed begin ;)

En hetgeen Inkscape helemaal fantastisch maakt is dat de gehele software Free en open source is, een Zeus-approved sticker zou dus helemaal op z'n plaats zijn.

# Inkscape

Het programma op zich heeft veel tools en knopjes die nogal overweldigend kunnen zijn. Imo is het het gemakkelijkste om je gewoon nergens iets van aan te trekken tot je het nodig hebt. Als je een idee voor een poster (of om het even welke tekening/design) hebt, begin er gewoon aan met de dingen die je kent en google hetgeen je niet kent. Na een tijdje ken je dan wel de meeste functionaliteiten en kun je je er eens in verdiepen a.d.h.v. artikels.

Maar als je genoeg zin en tijd hebt kun je natuurlijk ook gewoon eraan beginnen en zoveel mogelijk uittesten!

Wat imo wel belangrijk om weten is zijn volgende zaken:

- Je kunt met verschillende lagen werken en je kunt lagen vastzetten. Als je verschillende zaken bovenop elkaar wilt, kun je dus de onderste laag even vastzetten zodat je je niet kunt misklikken.

- Bij _Bestand > Documenteigenschappen_ kun je de grootte van je blad aanpassen, je hebt allerlei groottes, van standaard A4 tot poster formaat en business kaartjes en nog veel meer. Hier kun je ook bepalen of je je blad liggend of staand wil hebben.

- Er zijn enkele basisvormen zoals cirkels/ovalen (die je kunt opendoen tot een soort pacman), rechthoeken/vierkanten waar je de hoeken kan afronden en veelhoeken/sterren. Bij deze laatste moet je echt even spelen, gewoon omdat het leuk is om naar te kijken maar ook omdat dan pas duidelijk wordt wat voor vormen je hiermee allemaal kunt maken.

- Er zijn ook heel veel mogelijkheden om lijnen te maken, waaronder een optie om spiralen gemakkelijk te tekenen (en te bewerken), je kunt gewoon uit de losse hand tekenen, als fijne lijn of met calligrafie pen, of je kunt rechten en Bezierkrommes tekenen.

- Bij elk van deze zaken kun je vervolgens de paden aanpassen. Dan krijg je een aantal aangrijppunten op de figuur die je kunt verslepen naar hoe je de figuur wilt.

- Ctrl-Z bestaat!

xoxo elo
