---
title: Anti-SPAM
created_at: 10-03-2007
---

Hoef je geen nieuwe lening? Interesseert een hypotheek je niet? Geen behoefte aan porno? Tevreden met de omvang van je lichaam en haar onderdelen en prestaties? Geen interesse in aandelen, superaanbiedingen, manieren om ongeloofijk snel stinkend rijk te worden etc.?
Indien je antwoorden op bovenstaande vragen voornamelijk ja zijn en je toch voortdurend gebombardeerd wordt met mails die je dat alles en nog veel meer proberen aan te smeren, dan heb je al kennis gemaakt met het fenomeen dat spam genoemd wordt.
Misschien heb je zelfs al geprobeerd om je te removen of unsubscriben met als enig gevolg dat je nu nog veel meer van die rommel opgestuurd krijgt.
Als je wil weten hoe de spammers te werk gaan, hoe ze proberen te verbergen vanwaar hun emails komen en waar hun websites gehost worden en wat je er tegen kan doen, dan is de cursus "Spam: wat doe ik eraan?" zeker iets voor jou. We bekijken hoe het SMTP protocol (dat gebruikt wordt om mails te versturen) werkt en hoe je emails moet traceren, wat open relays en proxy's zijn en hoe ze misbruikt worden door spammers, hoe web pagina's door spammers gecodeerd worden en manieren om ze te ontcijferen, etc.
