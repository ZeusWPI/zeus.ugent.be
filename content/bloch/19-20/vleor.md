---
author: Jasper Devreker
title: "Het vervolg op het avontuur van de Vleor"
created_at: 07-07-2020
description: Eindelijk, de Zeuskelder heeft weer een nieuwe vloer!
toc: true
tags:
  - vloer
---

**vleor** (_de; m;_ meervoud: _vleoren_)

  1. _vloer_, verkeerd gespeld
  2. Kreet van vreugde geslaakt door Zeus-leden bij de gedachte aan een nieuwe vloer

  > VLOER
  >
  > VLEOR
  >
  > VOELR

# Een korte geschiedenis

Lang, lang geleden, toen de dieren nog spraken en Rien nog voorzitter was,
lag er een rode vloer in onze kelder.
Aan die vloer kon je de trouwe kelderganger herkennen: hun kleren en schoenen
zaten namelijk meestal onder het rood stof dat deze vloer afgaf. Uiteindelijk, na
vier jaar vol aanvragen, doorverwijzingen en wanhopige emails, kwam er dan een nieuwe
vloer. Wel, een nieuwe vloer, niet echt: er kwam gewoon een grijs laagje verf over de
vorige vloer. Dit dunne laagje verf ging uiteraard niet lang mee, met als resultaat dat onze kleren
nu niet meer rood werden, maar grijs: een verbetering, maar niet echt veel beter.

## 2019-2020

De rode vloer zou de rode vloer niet zijn moest hij zich zomaar zou laten verslaan:
na een tijdje begon de onoverwinbare vloer op sommige plaatsen terug door de grijze verflaag te komen. Het was dus duidelijk,
we hadden nog maar eens een nieuwe vloer nodig. Hiervoor hebben we in het begin van
academiejaar 2019-2020 contact opgenomen met DGFB (Directie Gebouwen en Facilitair Beheer).
Na een aantal mails over en weer zijn er dan 2 mensen de kelder komen opmeten en zijn
dan vertrokken met de belofte dat we dit academiejaar nog een nieuwe vloer zouden krijgen.

<%= figure 'https://zeus.ugent.be/zeuswpi/het_probleem.jpg', 'De rode vloer komt terug' %>

Het plan was om onze leden te verrassen met deze nieuwe vloer, maar dat was natuurlijk
nogal moeilijk, aangezien onze kelder dagelijks gebruikt wordt. Na wat brainstormen
kwamen we met het idee om te zorgen voor een globale pandemie: op die manier zou het niet
opvallen dat de kelder moet sluiten en kunnen we dus in alle rust ons materiaal
uit de kelder halen, een nieuwe vloer laten leggen en het materiaal terugzetten;
en dit alles zonder dat iemand het zou doorhebben.
Uiteindelijk bleek ons plan iets te goed gelukt te zijn: onze globale pandemie is
nog niet onder controle en we mogen nog steeds niet in onze kelder.


# We maken alles leeg

Voordat er een nieuwe vloer gelegd kon worden, moesten we natuurlijk zorgen dat al
ons materiaal van de vloer weg was. Hiervoor heeft DICT hun ontspanningsruimte naast
de kelder ter beschikking gesteld. Dit was ook meteen de eerste keer dat we terug in
de kelder waren nadat we er meer dan 90 dagen niet geweest waren, en dat was er ook aan
te zien: de muis die we eerder al af en toe eens gezien hadden, had heel onze kelder
ondergekakt. Ook de chipsvooraad moest er aan geloven: slechts 1 zak chips bleef heel.
Zelfs het meest heilige in de kelder werd niet gespaard: de muis heeft onze server
onteerd.


<%= figure 'https://zeus.ugent.be/zeuswpi/panorama_volle_kelder.jpg', 'De kelder, toen nog moet oude vloer' %>
<%= figure 'https://zeus.ugent.be/zeuswpi/panorama_lege_kelder.jpg', 'Een leeggemaakte kelder, met oude vloer' %>

## De nieuwe vloer

De nieuwe vloer is geen verflaag meer, maar een stevig stuk linoleum. Ze ziet er
ook beter uit dan de vorige vloer en er zitten geen putten meer in. Kortom,
de nieuwe vloer mag er wezen.

<%= figure 'https://zeus.ugent.be/zeuswpi/sneak_preview.jpg', 'Al een blik op de nieuwe vloer' %>

# We zetten alles terug vol

Op woensdag 1 juli konden we ons materiaal terug verplaatsen naar onze eigen kelder. We
hebben ook van de gelegenheid gebruik gemaakt om eens te overlopen welk materiaal
we nog in de kelder willen houden en voor welke dingen we best een tweede eigenaar zouden
zoeken. Hier zijn er wel geen foto's van, we zijn die vergeten te maken (uhum, tentstokken, iemand?).

Tot slot dankt Zeus en zijn bezoekers de volgende mensen voor hun bijdrage aan het bannen van grijs stof uit onze levens:

Arnhoudt, Flynn, Mel, Sammy, DICT en de noeste werkmenschen van DGFB. ‚ù§

_De oude vloeren zijn dan wel niet meer zichtbaar, maar de avonturen die we
erop meegemaakt hebben, zullen we nooit vergeten_

-- Jasper, systeemadministrator '18-'19, '19-'20, '20-'21
