---
title: Ruby & Ruby on Rails lessenpakket!
created_at: 11-11-2013
---

Welke webdevelopper heeft dezer dagen nog niet gehoord van Ruby On Rails? Dit hippe web-framework helpt je om razendsnel stabiele websites te bouwen. Zoals al blijkt uit de naam, is het gebaseerd op de dynamische, reflectieve programmeertaal Ruby.

Om te zorgen dat jij ook niet achter blijft in het gebruik van deze handige technologie, stelt Zeus WPI twee lessen voor: een general-purpose **Ruby les** en een **Ruby On Rails les**.

In de eerste les leren we je een stevige basis Ruby aan, waarmee je al voor vele toepassingen aan de slag kunt. Voor deze les is een lichte kennis van programmeren aan te raden. De vergaarde Ruby-kennis kan je dan meteen ook gebruiken in de Ruby On Rails les die de week erna volgt.

De eerste Ruby les vindt plaats op **donderdag 14 november om 19.00 in PC-Klas Zuse**, gebouw S9, Sterre! De week daarna, **donderdag 21 november om 19.00**, gaat de Ruby on Rails les door, wederom in PC-Klas Zuse.
