---
title: 'Ledenvergadering, verkiezingen & ribbetjesavond!'
created_at: 24-04-2014
---

Het academiejaar loopt stilaan ten einde... Naar jaarlijkse gewoonte organiseert Zeus WPI dan ook een gepaste slotactiviteit: we beginnen met een **ledenvergadering** waar het **nieuwe bestuur** verkozen wordt, gevolgd door een **gezellige ribbetjesavond** als afsluiter van het mooie jaar. Achteraf is de kans ook groot dat we nog even het nachtleven in duiken! Dit hele gebeuren vindt plaats op **dinsdagavond 6 mei vanaf 17u30**.

Iedereen is eerst welkom in de Zeuskelder voor een korte **ledenvergadering**. Na een bespreking van de activiteiten en gebeurtenissen van het voorbije jaar komen we tot het hoogtepunt van deze vergadering: de verkiezingen voor het nieuw bestuur. Heb je interesse om volgend jaar zelf deel uit te maken van het nieuwe bestuur? Vul dan zeker deze **[kandidaatstelling](https://docs.google.com/forms/d/1OacCSwXLa_oo-Hv_45mCmR7np9pZ3MHRNRUJN9nXqJs/viewform)** in. Op zondagavond 4 mei worden de kandidaturen bekend gemaakt! Daarna is het ook niet meer mogelijk je kandidaat te stellen.

Na dat spannende moment gaan we allemaal gezellig **ribbetjes** eten. Dit jaar is de **Amadeus** weer aan de beurt! Omdat we graag willen reserveren, vragen we jullie **[hier in te schrijven](https://docs.google.com/forms/d/1it0bbMQS-wsdP8Il5EZCmWscLNyq7yCo3l8C8jJY6q0/viewform) vóór dinsdag 29 april**. Mensen die niet naar de ledenvergadering komen verwachten we daar om 19u.

<!-- more -->

<iframe src="https://docs.google.com/forms/d/1it0bbMQS-wsdP8Il5EZCmWscLNyq7yCo3l8C8jJY6q0/viewform" style="width:100%" height="400">
</iframe>
