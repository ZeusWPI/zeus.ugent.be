---
title: Hydra Hackathon
created_at: 09-10-2012
---

De eerste activiteit is nog maar net achter de rug, maar Zeus WPI heeft al een tweede klaar! Dit keer presenteren we de Hydra Hackathon:

[Hydra](https://www.ugent.be/nl/actueel/nieuws/persberichten/app-hydra-student-acitiviteit.htm) is een applicate van de UGent die alle informatie van de studentenverenigingen en van de UGent zelf zou bundelen in 1 app. Deze applicatie werd eerst door een extern bedrijf gemaakt, maar door het [grote aantal bugs en foute ontwerpbeslissingen](https://www.schamper.ugent.be/515/hydra-onthoofd) werd aan Zeus gevraagd om Hydra levend te houden.

Met Zeus besloten we echter om Hydra niet levend te houden: We begonnen aan 2 applicaties, één voor Android en één voor iOS, die nu allebei bijna klaar zijn om als beta gereleased te worden. Hydra herboren dus.

We willen graag iedereen de kans geven om mee te werken en om de laatste bugs op te lossen. Ervaring of geen ervaring, iedereen is welkom!
