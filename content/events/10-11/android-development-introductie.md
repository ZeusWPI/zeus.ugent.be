---
title: Android-development introductie
created_at: 22-10-2010
time: 27-10-2010 19:30
location: Leszaal V2, Sterre S9
locationlink: $s9
image: https://zeus.ugent.be/wp-content/uploads/2010/10/android-thumbnail-212x300.png
---


Iedereen lijkt de dag van vandaag wel een smartphone te hebben. Het is uiteraard zeer gemakkelijk om hiermee berichten te sturen, je mail te checken, te bellen, een paar blogposts te lezen op de trein... Maar wat het pas echt interessant maakt -- voor informatici -- is dat het ook zeer eenvoudig is om zelf applicaties te ontwikkelen.

Android is een smartphone OS (zoals Symbian en iOS) ontwikkeld door Google. Het is volledig open-source en alle tools om aan Android development te doen zijn gratis te downloaden.

Veel documentatie is te vinden op het internet, maar binnenkort ook in de S9: We contacteerden Michael Uyttersprot, een professionele Android developer, die een introductieles zal geven op woensdag 27 oktober in V2\. Enige voorkennis van Java is aangewezen, maar je moet nog geen ervaring hebben met de Android API's.
