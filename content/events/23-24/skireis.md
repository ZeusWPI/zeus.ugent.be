---
title: Skireis Zeus
description: De allereerste skireis van Zeus is eindelijk een waarheid! We gaan met CenEka en PKarus 6 dagen lang 3 skigebieden in Noord-Italië bezoeken!
time: '03-02-2024 14:30'
end: '10-02-2024 10:00'
location: Italië
banner: https://pics.zeus.gent/YKWNx2cuueG7Qm2DvoowrQeFMZ6NK7KmxUw9da1t.jpg
header_text_background: true
facebook: https://www.facebook.com/events/848032040358052/
---

# De skireis van Zeus WPI!

Beste leden van Zeus WPI,

We zijn verheugd om aan te kondigen dat Zeus WPI voor het eerst in de geschiedenis op skireis gaat! Het belooft een onvergetelijk avontuur te worden, vol opwinding en natuurlijk heel veel sneeuw.

### Eerste Skireis van Zeus WPI! 

We gaan de bergen in! Laat de cursussen, handboeken en projecten even voor wat ze zijn en trek je skikleding aan, want we gaan samen de pistes onveilig maken. Of je nu een doorgewinterde skiër bent of voor het eerst op de latten staat, deze reis wordt gegarandeerd een ervaring om nooit te vergeten.


### Voor wie

Voor iedereen van 18 jaar tot en met 26.
Ben je ouder dan 26 en wil je toch mee dan kan dit voor een meerprijs van 52 euro (skipas voor 26+).


### Informatie

- Accommodatie: Via per Monte Boai, 3, 38024 Peio Fonti TN, Italië 
- Capaciteit: We zullen met een groep zijn van 65-75 studenten. 
- Inschrijvingen: Zodra de inschrijvingen open 
zijn, geldt het principe: wie het eerst komt, het eerst maalt. Wees er snel bij, want we hebben 
beperkte plaatsen beschikbaar. Inschrijvingen tot 22/10 
- Data:
	- Heenreis: Zaterdag 3 februari 2024, vertrek omstreeks 14:30 uur.
	- Terugreis: Zaterdag 10 februari 2024, vertrek omstreeks 10:00 uur.

### Inbegrepen in de prijs
798 euro/persoon

- Skipas: 6 dagen, totaal 3 gebieden: 2 dagen Dolomiti di Brenta (Madonna di Campiglio – Folgarida – Marilleva), 3 dagen Pejo Gletsjer & 1 dag Passo Tonale – Ponte di Legno

- Halfpension: ontbijtbuffet + 3-gangenavondmaal

- Overdag toffe clinics op de piste georganiseerd door Groov-x animatoren (zoals zoals carven voor Dummies of het funpark samen verkennen en je beste jumps boven halen)

- Bedlinnen, handdoeken voorzien door hotel.

- Kamers van 2 tot 4 personen

- Vervoer door bussen: naar Italië en naar de 2 andere skigebieden (zie skipas)

### Ski-/Snowboardverhuur

- Skiset Basic 3*** (beginner-level): 79 euro

- Skiset Medium 4**** (2 – 3 weken ervaring): 79 euro

- Skiset Gold Top Carving***** (+ 3 weken ervaring): 99 euro

- Skiset Freestyle (twintips): 99 euro Inbegrepen: ski’s + comfortabele skischoenen + skistokken

- Snowboardset: 99 euro Inbegrepen: professioneel snowboard + comfortabele snowboardboots

- Enkel ski’s of een snowboard huren: 10 euro korting op bovenstaande prijzen

- Enkel skibotten of skiboots: 37 euro (te bestellen via een aparte link na inschrijving)

- Meenemen eigen materiaal op onze bus: 10 euro

### Ski-/Snowboardlessen
129 euro/persoon

- Wil je ski- of snowboardlessen van de beste? Dat is mogelijk op jouw Groove-X vakantie! We organiseren lessen voor zowel beginners als gevorderden. Jullie worden 2 à 3 uur per dag begeleid door onze eigen ervaren ski- en snowboardleraren. Ook studenten die hun techniek willen verbeteren kunnen steeds terecht bij onze ski- en snowboardinstructeurs voor tips.

- Voor beginners en gevorderden

- Ski- en snowboardlessen door eigen Nederlandstalig Groove-X ski- en snowboardinstructeurs

- Minstens 2u30 per dag (voor- of namiddag)

### Verzekeringen

- Annulatieverzekering (49 euro) en reisbijstand (44 euro) of samen (69 euro)

- Diefstal verzekering materiaal (19 euro)

### Inschrijven
Inschrijven kan [hier][ceneka]

[ceneka]: https://www.ceneka.be/skitrip
